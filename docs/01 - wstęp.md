# Wstęp

Rynek nieruchomości stanowi jeden z kluczowych filarów gospodarki, budząc spore zainteresowanie inwestorów, deweloperów jak i zwykłych obywateli chcących nabyć swoją pierwszą niericuhomość na własność. Jest dynamiczny, ale niekiedy mało przejrzysty i złożony pod względem zależności dyktujących kształtujące na nim ceny. Nie sposób bowiem zaprzeczyć, iż precyzyjna wycena wartości nieruchomości może sprawić istotne wyzwanie. Jednocześnie jest ona niezywkle przydatna dla wszystkich wymienionych wcześniej aktorów. Może ona bowiem pomóc w podjęciu świadomej inwestycji czy decyzji o zakupie nieruchomości na potrzeby osobiste. Co więcej, tego typu predykcje są niekiedy niezwykle cennym narzędziem urbanistycznym, pozwalającym ustalić jakie aspekty nieruchomości i jej otoczenia są istotne do uwzględnienia.

Początkowo na ratunek w tej kwestii przychodziły tracycyjne metody statystyczne. Jednakże wraz z rozwojem technologii i zwiększeniem dostępu do wielkich zbiorów danych (ang. *datasets*), coraz częściej sięga się w tym celu po nowoczesne metody uczenia maszynowego takie jak chociażby metoda lasu losowego (ang. *random forest*, RF) wykorzystana w ramach niniejszego projektu. Pozwalają one bowiem na szybką i dokładną estymację oraz, co bardziej istotne, także i wskazanie najważniejszych czynników mających wpływ na cenę nieruchomości.

# Cel

Celem niniejszego projektu jest zbudowanie wspomnianego modelu uczenia maszynowego, estymującego ceny nieruchomości na podstawie ich wybranych cech. Rozważany model korztsta z metody lasu losowego i wbudowany został w aplikację z graficznym interfejsem użytkownika, która umożliwia jego wygodne i intuicyjne wykorzystanie. Dodatkowo eksploracji danych użytych w trenowaniu modelu oraz dokonano ewaluacji uzyskiwanych przy jego pomocy wyników poprzez wykorzystanie odpowiednich metryk.
